<title>Depot</title>

<h1>Depot Dialog</h1>

<p>
<strong>I det følgende benyttes betegnelsen "køretøj" som samlebetegnelse for
såvel enkeltkøretøjer som sammensatte køretøjer, toge og skibe.</strong>
</p>

<p>
<em>Beskrivelse:</em><br>
I et depot har du mulighed for at købe, sælge og lave ruteplaner for diverse
køretøjer alt efter depottype. F.eks vejkøretøjer og anhængere i et vejdepot,
toge og togvogne i et togdepot samt skibe i et skibsdepot.<br>
Depot dialogen indeholder information om de køretøjer, du er i færd med at købe
samt de køretøjer, som du allerede har købt, men endnu ikke har startet.
</p>

<p>
<em>Udseende:</em><br>
Øverst er en liste, der indeholder alle de købte køretøjer, som endnu ikke er
blevet sendt ud af depotet (har fået tildelt ruteplan og er blevet
startet). Det aktuelle køretøj er vist og de andre køretøjer fås frem ved at
benytte scroll-knapperne ved siden af listen<br>
Herunder er en analog liste, der indeholder alle de ruter, der er defineret.
Den aktuelle rute er vist og de øvrige ruter fås ved at benytte
scroll-knapperne<br>
Dernæst følger et areal, hvor et billede af det aktuelle køretøj er vist.<br>
Herunder er fire knapper, der er tilknyttet køretøjslisten: 'Start'
'Ruteplan', 'Adskil' og 'Sælg'. Disse knapper giver mulighed for at starte, at
lave ruteplan til, at adskille samt at sælge det aktuelle køretøj.<br>
Derunder er fire knapper, der er tilknyttet rutelisten: 'Ny rute' 'Tilnyt
rute', 'Opdater rute' og 'Slet rute'. Disse knapper giver mulighed for at
oprette en ny rute, at tilknytte den aktuelle rute til det aktuelle køretøj,
at opdatere samt at slette den aktuelle rute. Derunder er to faneblade der
indeholder de køretøjer og anhængere (Lokomotiver/togvogne, skibe), der kan
købes<br>
Herunder er et areal, der bruges til visning af oplysninger for køretøjerne på
fanebladene. For at se oplysningerne om et køretøj, skal musen holdes over det
pågældende køretøj på fanebladet.<br>
Til højre på visningsarealet er en tilstands-knap, der ved tryk skifter
imellem tre tilstande, henholdsvis: 'koble på', 'sætte foran' og 'sælge'.
</p>

<p>
<em>Køb køretøj:</em><br>
For at købe et køretøj, må der ikke være valgt et aktuelt køretøj -
køretøjslisten "klikkes fremad" indtil den viser 'vælg nyt køretøj'. Derefter
købes køretøjet ved at venstreklikke på det i fanebladet. Køretøjet vil
derefter være vist som det aktuelle køretøj i det øverste visningsareal. Ved
at anvende tilstands-knappen nederst til højre er det muligt at se hvilke
køretøjer/anhængere, der henholdsvis kan "sættes foran/kobles på" det købte
køretøj (dette markeres ved grønne bjælker i fanebladet under de mulige
køretøjer)<br>
Når det aktuelle køretøj er færdigsammensat, kan det tildeles en ruteplan og
startes, eller du kan købe og sammensætte et nyt køretøj ved at "klikke
fremad" på køretøjslisten foroven i dialogen.
</p>

<p>
<em>Start køretøj:</em><br>
Efter tildeling af ruteplan kan det aktuelle køretøj startes ved at trykke på
'Start' knappen.
</p>

<p>
<em>Tildel ruteplan:</em><br>

For at tildele det aktuelle køretøj en "individuel "ruteplan trykkes på
'Ruteplan' knappen, hvorefter ruteplanen defineres vha. den fremkomne
<a href='schedule.txt'>ruteplansdialog.</a> Dette er kun fordelagtigt, hvis du
ved, at køretøjet er det eneste, der vil benytte denne rute. Ifald du vil
indsætte flere køretøjer på den samme rute, er det bedre først at definere
ruten ved et trykke på 'Ny rute' og udfylde den fremkomne
<a href='schedule.txt'>ruteplansdialog</a>. Derefter figurerer ruten, som den
aktuelle rute i rutelisten og kan tilknyttes det aktuelle køretøj ved at
trykke på 'Tilknyt rute' knappen.
</p>

<p>
<em>Adskil køretøj:</em><br>
Det er muligt at adskille det aktuelle køretøj ved at trykke på 'Adskil'
knappen. Køretøjet vil blive opdelt (f.eks i en lastbil og en anhænger) og
derefter optræde som til rådighed stående enkeltkøretøjer på
fanebladene. Disse enkeltkøretøjer kan benyttes til nye
køretøjssammensætninger eller sælges ved at vælge "sælge-tilstanden" på
tilstandsknappen nederst til højre og venstreklikke på enkeltkøretøjet i
fanebladet.
</p>

<p>
<em>Sælg køretøj:</em><br>
For at sælge (hele) det aktuelle køretøj trykkes på 'Sælg' knappen.
</p>

<p>
<em>Opret ny rute:</em><br>
For at oprette en ny rute trykkes på 'Ny rute' knappen og derefter benyttes
<a href='schedule.txt'>ruteplansdialogen</a>.
</p>

<p>
<em>Tilknyt rute til køretøj:</em><br>
For at tilknytte en rute til et køretøj vælges køretøjet som det aktuelle
køretøj i køretøjslisten. Dernæst vælges den ønskede rute i rutelisten (eventuelt oprettes den
først som nævnt ovenfor) og herefter trykkes på 'Tilknyt rute' knappen.
</p>

<p>
<em>Opdater eller slet rute:</em><br>
For at opdatere eller slette en rute vælges den ønskede rute i rutelisten og
herefter trykkes enten på Opdater rute' knappen, hvorefter
<a href='schedule.txt'>ruteplansdialogen</a> fremkommer eller på 'Slet rute'
knappen, hvorefter ruten slettes fra rutelisten.
</p>

<p>
For senere at sende et køretøj tilbage i depotet, skal du indføje depotet i
køretøjets ruteplan - f.eks som næste rutemål. Efter køretøjet er kommet
tilbage i depotet figurerer det i køretøjslisten og kan efter behag udbygges,
adskilles, tildeles rute eller sælges.
</p>
