<title>Skab verden dialog hjælp</title>

<h1>Skab verden dialog <em>(X/Q)</em></h1>

<p>
<em>Beskrivelse:</em><br>
Skab verden dialogen giver mulighed for at skabe et nyt kort (spil) med
indstillinger, der vil influere på, hvorledes den nye verden vil se ud.
Disse indstillinger kan være alt fra kortstørrelse til industritæthed.
</p>

<p>
<em>Udseende:</em><br>
Øverst til venstre findes otte indstillingsmuligheder for det nye kort.<br>
Til højre herfor er et "preview" areal, der viser, hvorledes det nye kort
vil se ud.<br>
Under disse indstillinger er en knap til valg af tilfældigt kortnummer.<br>
Nederst i dialogen findes fire knapper til indlæsning af gemte spil eller
reliefkort, til at starte et nyt spil og til at afslutte Simutrans.
</p>

<p>
Indstillingsmulighederne for et nye kort er følgende:
</p>

<p>
<em>Kortnummer:</em><br>
Bestemmer hvordan verden vil se ud inklusiv beliggenheden af byer, vand og
land. I "preview" arealet kan hvert enkelt kort ses (opdateret med de andre
valgte indstillinger).
</p>

<p>
<em>Størrelse:</em><br>
Bestemmer hvor mange kvadrater kortet vil bestå af. Størrelsen varierer fra
128*128 til 640*640 kvadrater. Default størrelsen er 256*256.<br>
<strong>Vigtigt</strong> - Jo større et kort desto mere memory bliver
benyttet. Vær opmærksom på om du har tilstrækkelig memory til at spille et
spil med den valgte kortstørrelse.
</p>

<p>
<em>Industritæthed:</em><br>
Tætheden af industrier. Jo lavere tæthedesværdi desto sværere vil spillet
blive, da der bliver færre industrier at transportere imellem. Default værdien
er 125.
</p>

<p>
<em>Antal byer:</em><br>
Bestemmer hvor mange byer, der placeres på kortet. Værdierne går fra 2 til 64
med 32 som default værdi.
</p>

<p>
<em>Trafiktæthed:</em><br>
Tætheden af private biler i byerne. Default værdien er 8.
</p>

<p>
<em>Vand niveau:</em><br>
Afspejler hvor højt grundvandsspejlet er (hvor mange vandfelter, der vil
være). Jo lavere værdi desto flere landfelter vil kortet indeholde. Default
værdien er 4
</p>

<p>
<em>Kuperet terræn:</em><br>
Bestemmer højden af det højeste bjerg. Jo lavere værdi desto færre og lavere
bjerge og dale. Værdierne går fra 0 til 160 med default værdi 160.
</p>

<p>
<em>Bjergstejlhed:</em><br>
Angiver hvor stejle bjergene vil være. Jo lavere værdi desto "jævnere" vil
bjergstigningerne være.
</p>

<p>
<em>Tilfældigt kort:</em><br>
Vælger et tilfældigt kortnummer (opdateret med de valgte indstillinger)
</p>

<p>
<em>Vis fodgængere</em><br>
Bestemmer om fodgængere skal være synlige eller ej. Indstillingen kan ændres
under spillet<br>
ved at benytte <a href="display.txt">Udseende dialogen.</a>
</p>

<p>
<em>Dag og nat indstilling</em><br>
Bestemmer om der alt efter klokkeslet skal skiftes imellem dag og nat
belysning. Denne indstilling kan ligeledes ændres under spillet<br>
ved at benytte <a href="display.txt">Udseende dialogen.</a>
</p>

<p>
De fire knapper er:
</p>

<p>
<em>Indlæs spil:</em><br>
Indlæser et tidligere gemt spil.<br>
Se <a href="load.txt">Indlæs dialogen</a> for nærmere information
</p>

<p>
<em>Indlæs reliefkort:</em>
</p>

<p>
<em>Start spil</em><br>
Starter et nyt spil med de valgte indstillinger.
</p>

<p>
<em>Afslut</em><br>
Afslutter Simutrans - "no questions asked".
</p>
